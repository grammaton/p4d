---
title: "l'inFedele novità discografica"
excerpt_separator: "<!--more-->"
categories:
  - Arti Oscure
tags:
  - Radio3Suite
  - Disco
author: Giuseppe
comments: true
---

Quando chiedo agli studenti di fare molta attenzione alle cose che non piacciono,
di trovare delle motivazioni ai propri disagi, scavare i perché dal disappunto,
per conoscerlo e condurlo ad una motivazione, spiego anche che ogni tanto,
ravanando nel brutto, si possono trovare informazioni utili che richiedono un
tempo lungo di analisi, un tempo più lungo del bello o brutto istantaneo.

Ma non è questo il caso.

<!--more-->

Salito in macchina, ogni tanto accade, accendo su _Radio3_. È la fascia
oraria di _Radio3Suite_ e da subito odo parlare di musica contemporanea. Mi metto
in ascolto. Una voce che non riconosco (Stefano Valanzuolo) intervista Matteo
Marco Rossi (violoncellista) e con lui conduce un ascolto della _novità discografica_
firmata Kairos, _Ivan Fedele: Works for Violoncello_.

Preciso fin da subito che non mi sono fermato ad un primo ascolto, non mi sono
accontentato della qualità d'ascolto della macchina, per cui ho concesso alla
trasmissione un secondo e poi un terzo riascolto [online][raiplay] prima di
scrivere.

Ma poi basta.

_“…Fedele parla di Sculture Sonore”_ così apre le danze il conduttore lasciando
l'eventuale spiegazione (o interpretazione) dei termini nelle mani del musicista.
Il concetto di _scultura sonora_ non è certo di Fedele, né lo abbiamo mai sentito
appropriarsene, parlarne sì, nelle sue lezioni, ma non è questo il punto. Il punto
è che lo stimolo al dialogo è molto forte, molto bello, perché apre, conduce ad
una riflessione sul suono, sulla sua componente fisica quanto sulla
tridimensionalità percepita, solida, prima ancora che a altre questioni musicali.
Insomma passo rapidamente dall'ascoltare al sentire. E forse è per questo che mi
incazzo così rapidamente.

>_“…è molto dentro alla sua idea di composizione musicale, soprattutto nell'idea di
proiezione del suono nello spazio. Cioè intendere il suono nella sua dimensione
di concretezza quasi tangibile. C'è una componente di gestualità nella musica di
Fedele del gesto inteso come un movimento, un'azione fisica che attraverso il
suono si proietta nella sala…”_

È bello no? Si che lo è, il suono veicolo del gesto che si proietta nella sala.
Belle parole. Il musico va un po' oltre ed evidentemente incuriosisce il conduttore
che di nuovo stimola con una domanda acuta e, ancora, proiettiva:

_“questa componente fisica […] quanto è difficile da rendere in un'incisione?”_
Ma stiamo scherzando? questa trasmissione non si smentisce mai! Alzo una tacca
per ascoltare la risposta. Il musico conviene con me, questa domanda
_“è un'ottima opportunità”_ ma per cosa?

Ecco, più ci si ripete che le aspettative sono la trappola che l'io fa a sé, più
ci si convince che sono la causa primaria del malessere umano, più, nell'emozione,
ci si lascia intrappolare da se stessi.

Sono un bambino. Ho proiettato sul povero Matteo tutte le mie frustrazioni musicali
e ora sono in attesa, come un amante davanti alla porta a cui ha bussato con i
fiori nascosti dietro la schiena. La mente è in grado di separare il tempo tra
quella parola, _opportunità_ e tutto ciò che seguirà, inzeppando, simultaneamente,
tutte le dimensioni, che esso comprende, di informazioni. La coscienza che si proietta
sulla realtà per rallentarla quanto basta per sollevare un'emozione latente, una
sensazione.

_“…per segnare […] la differenza netta […] tra gestualità e teatralità”_ Ma come.
Non si stava parlando di suono? Di musica? Di discografia? Cazzo centra ora la
teatralità?

(_knock, knock_) La porta è rimasta evidentemente chiusa. In un attimo sono di
nuovo solo. Non stanno più parlando a me e non sono più in grado di sentire.
Sì forse rimango in una informe trappola tra l'udire e l'ascoltare, ovatto dalla
delusione amorosa. _Matteo! Perché Matteo?_ Solo significa conoscere il suono
nella sua duplice capacità di erigere _statue sonore_: fisica e sensibile,
acustica e psico-acustica. Di nuovo quell'amara solitudine del sapere,
quell'inevitabile sentirsi straniero quando le parole rapite e stuprate non
tornano più com'erano.

Se togliessimo la componente visiva (in un disco), così prosegue il nostro, la
_teatralità_ verrebbe meno.

Mentre

> la gestualità di una composizione, non è necessariamente legata all'aspetto
visivo […] può anche essere un gesto compositivo, quindi può essere anche un
movimento virtuale non necessariamente fisico, ma anche quando è un gesto
fisico […] l'obiettivo musicale di quel gesto è la sua concretizzazione la sua
proiezione come suono […] quindi anzi, evviva l'ascolto senza aspetto visivo
perché a quel punto il gesto si ricompone nella mente dell'ascoltatore per come
è nato, e cioè per pura proiezione del pensiero.

Al di là di questioni sinestesiche calpestate d'arroganza, è affascinante l'abilità
quisquiliatoria con cui in un solo arco di pensiero, gesto, composizione e virtuale
non significhino più un cazzo.

Vi ricordo che siamo partiti da _statua sonora_  e in pochi attimi siamo finiti
nei _gesti virtuali_ della composizione che si proiettano, non nello spazio, ma nel pensiero.
Questa si chiama forma, non è virtuale e non serve scomodare l'arte plastica per
parlarne per poterne parlare con semplicità. La statua, immobile per definizione, che
si fa movimento, veicolo di un gesto virtuale, che si muove in virtù, un movimento
potenziale. Ma quindi, si muove o non si muove? E soprattutto: cosa si muove e
perché?

Niente da fare, sono troppo felici ed entusiasti per fermarsi sulle parole, così
procedono all'ascolto del [primo frammento][01] che potrebbe avere qualsiasi titolo,
anche al terzo ascolto ci arrivo così frastornato che non si imprime nella coscienza.

Se ci fosse in atto una ricerca sui danni provocati al cervello dalla fruizione
di suono di merda, questo disco si candiderebbe ad arma di uccisione di massa.
È chiaro, a questo punto, che la quantità di parole abusate è solo in relazione
al principio della compensazione: non c'è niente di cui parlare.

Non so come un musicista possa essere in grado di non ascoltare la voce del
proprio strumento al punto da accettare una siffatta merda uscire dagli altoparlanti.
Insomma, sappiamo tutti le pene che, nella storia della musica, hanno dovuto sopportare
musicisti nell'accettarsi al cospetto della registrazione. Ma questo non ha impedito
la creatività e la creazione di capolavori di suono (virtuale) e musica (riprodotta).
E quindi: come è possibile? Non mi interessa. Il riverbero (finto) che suona
filtrato acuto a sinistra parla da solo e dice tutto quello che deve dire.

Avrei voluto ascoltare, sentire, la forma sonora del violoncello.
Un corpo vibrante provare a parlare la lingua di una statua.
Avrei voluto sentire le orecchie dirigersi nella profondità dell'ombra proiettata
dalla statua. Avrei voluto che almeno una di quelle parole non fosse stata tradita.
E la cosa più importante è che, sarebbe stato possibile, senza mistificazioni.
Perché il mistero del suono sta proprio lì e nel rispetto con cui si piegano
gli strumenti musicali per trasformarlo in un segnale c'è la magia della ripresa
sonora.

Non c'è più suono. Io sento solo un archetto che sfrega corde acide, la trasmissione
di un attrito, l'atto di una violenza. Non c'è un corpo da violentare, è la visione
tipica del violentatore. Non c'è uno spirito violentato. Anche questa. È tutto
normale.

No non lo è, infatti fa cagare.

Ma la chiave del perché è tutto così fuori  fuoco arriva a metà della chiacchierata,
quando, scomodando Xenakis, il musico di avventura nel consegnare alla partitura
il ruolo di opera d'arte. Ecco svelato tutto: non è la musica ad essere possibile
d'arte, ma la scrittura, il foglio di carta, l'impaginazione ad arte. Ha smontato
il corpo dello strumento, la cassa di risonanza, perché non gli serve, sono le note,
le altezze quelle che sentiamo quando violenta la corda con l'archetto e che testimoniano
l'unica lingua che può parlare la carta.

>il pezzo scritto come un quadro

questa è la sua concezione di musica, come dire, il lasciapassare per qualsiasi
forma di violenza.

E, è tipico dei violenti, è anche arrogante:

>il pezzo scritto diventa autonomo, ed è questa la sua grandezza,
diventa autonomo anche da chi l'ha scritto

Purtroppo si è servito dell'autore sbagliato per portare il ragionamento sbagliato:
Xenakis, come altri della sua epoca, ha portato il suo pensiero in musica e in
letteratura, ha srotolato i suoi problemi musicali nelle forme che ha desiderato.
Non esiste una musica autonoma dal pensiero ed il pensiero non è confinabile
nella scrittura di nessun tipo. Lo scrivere, parole, sopra, sotto, di lato alla
musica per quella generazione di compositori era semplicemente portare avanti il
ragionamento con più strumenti possibili. E la follia di citare l'unico compositore
non educato a compositore è la dimostrazione del fatto che di quella generazione
ci si riempie la bocca e i cv pur non amando. Senza amore, che è sentire, non c'è
ascolto. Al massimo c'è udire. Ma con quei risultati ho qualche dubbio.  

Scrivere diesis e bequadro è iperscrittura.

Ma l'avada Kedavra lo scaglia, verso la musica, quando parla di scrittura grafica.

"chiunque può scrivere una linea, una curva sul pentagramma" invece le note no?

Non è ciò che sta prima o dopo di quella linea a convincere il musico che non c'è
alcuna differenza tra una scrittura che si muove per pallini e una che lo fa per
linee, a convincerlo è la poetica dell'autore che, in  funzione del mondo sonoro
che custodisce o evoca, è  in grado di fare una differenza tra linee identiche di
persone diverse.

Il brano con elettronica: potremmo scrivere senza problemi "è l'unico che ha un
corpo sonoro" forse proprio in  virtù del fatto che non è opera sua. Nevertheless,
che bella parola, anche qui, l'elettronica non è un'appendice  ma sta dietro,
è un dialogo ma risponde. Inoltre l'elettronica, finalmente, a suo  dire, ci permette
di vivere il suono tridimesionalmente. In un certo senso al termine dell'intervista
il musico si rende conto della sottile bidimensionalità del suo percorso, del suo
ragionamento, del suo suono e concede al brano e all'ascoltatre la verifica delle
stronzate precedenti.

https://outhere-music.com/en/albums/xenakis-complete-cello-works







[raiplay]: https://www.raiplaysound.it/audio/2022/09/Radio3-Suite---Magazine-del-11092022-d9b5c8fb-a686-49a6-8236-8e734f915f75.html>RaiPlaySound
[01]: https://www.raiplaysound.it/audio/2022/09/Radio3-Suite---Magazine-del-11092022-d9b5c8fb-a686-49a6-8236-8e734f915f75.html?ts=297
