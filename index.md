---
layout: home
limit: 10
show_excerpts: true
entries_layout: list
---

_Cosa significa essere contemporanei? Di chi e di che cosa siamo contemporanei?_
Sono le domande proposte da Agamben per riflettere sull'_essere contemporaneo._
Questo spazio non contiene le risposte, ma ne osserva l'attitudine proposta, ne
segue la riflessione in risonanza.

_Il contemporaneo è l'intempestivo_ che
_vuole fare i conti col suo tempo, prendere posizione rispetto al presente…_
_perché cerca di comprendere come un male, un inconveniente e un difetto_
_qualcosa di cui l'epoca va giustamente orgogliosa, cioè la sua cultura storica._

E questo è Nietzsche che vive in Agamben e che in questo spazio risuona, o
si _vuole_ far risuonare, come in un'antica caverna ai bordi estremi della storia,
dove l'_uomo sfasato_ si accende un fuoco e mormora la sua inattualità alle
pareti.

> Il contemporaneo è colui che percepisce il buio del suo tempo come qualcosa che lo riguarda e non cessa di interpellarlo, qualcosa che, più di ogni altra luce, si rivolge direttamente e singolarmente a lui. Contemporaneo è colui che riceve in pieno viso il fascio di tenebra che proviene dal suo tempo.

L'attitudine alla contemporaneità _si iscrive nel presente segnandolo innanzitutto come arcaico_,
_prossimo all'**arkè**, cioè all'origine_ che a sua volta è insita nel
_divenire storico e non cessa di operare in questo._

Così, con la forza del presente, alla ricerca della chiave _nascosta nell'immemoriale._
Un'attitudine che nelle parole scrivibili su questo spazio, può anche colmare la
solitudine di una vita proiettata alla contemporaneità, spesso avvolta
nell'incomunicabile attuale.

La musica è solo al presente. È la voce del tempo. Riflettere la musica, sulla,
nella, della, per la musica è vivere il presente e deve essere un perpetuo
_tornare a un presente in cui non siamo mai stati_ mettendolo in relazione
continua con il tempo, con gli altri tempi.

_PAD: a thick piece of soft material, typically used to protect or shape something_
P4D non è uno spazio personale.
Il tuo midollo è 4D e vuoi divenire autore su questo spazio?
Apri un [issue][issue].
{: .notice}

[issue]: https://github.com/grammaton/p4d/issues
